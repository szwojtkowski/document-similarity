Zarządzanie i Inżynieria Produkcji

Wydział Metali Nieżelaznych
Absolwent studiów I stopnia posiada wiedzę z zakresu:

metalurgii i przetwórstwa metali, inżynierii materiałowej, informatyki, automatyki i robotyki oraz zagadnień dotyczących ekonomii i nauk o zarządzaniu,
kluczowych zagadnień z techniki wytwarzania wyrobów z metali i stopów, zarządzania produkcją i personelem,
procesów i technik produkcyjnych, rachunku kosztów, finansów oraz zarządzania jakością i bezpieczeństwem,
nauk technicznych, ekonomicznych oraz w naukach o zarządzaniu, a szczególnie w inżynierii produkcji, metalurgii i inżynierii materiałowej,
cyklu życia urządzeń, obiektów i systemów technicznych i prawidłowej ich eksploatacji w obszarze metalurgii i przetwórstwa metali szczególnie w przemyśle metali nieżelaznych,
ekonomii, zarządzania i marketingu, a także z przedmiotów inżynierskich przydatną do formułowania i rozwiązywania zadań z zakresu zarządzania i inżynierii produkcji recyklingu metali nieżelaznych z odpadów poprodukcyjnych i pokonsumpcyjnych,
zarządzania firmą, organizacją produkcji i innych aspektów prowadzenia działalności gospodarczej.
Ponadto absolwent studiów II stopnia posiada wiedzę w zakresie:

podstawowych metod, technik, narzędzia i materiałów stosowanych przy rozwiązywaniu złożonych zadań inżynierskich z zakresu zarządzania i inżynierii produkcji,
materiałów i technologii w przemyśle lotniczym i motoryzacyjnym,
optymalizacji procesów technologicznych i organizacyjnych,
doskonalenia procesów produkcyjnych i organizacyjnych w oparciu o metodologię Lean, Kaizen i Six Sigma,
nadzorowania, sterowania, kontroli i analizy procesów  w oparciu o narzędzia SPC,
komputerowych systemów ekspertowych wspomagających procesy technologiczne i organizacyjne,
zarządzania, w tym zarządzania jakością,
ochrony własności przemysłowej i prawa autorskiego oraz zarządzania zasobami własności intelektualnej.
Absolwent studiów I stopnia potrafi:

posługiwać się językiem specjalistycznym obowiązującym w naukach o zarządzaniu, ekonomii oraz technice,
przygotować dobrze udokumentowane opracowanie dotyczące problemów zarządzania i inżynierii produkcji,
przygotować prezentację ustną z zagadnień zarządzania i inżynierii produkcji,
posługiwać się technikami pomiarowymi, komputerowymi oraz bazami danych,
planować i przeprowadzić eksperymenty obejmujące pomiary i symulacje komputerowe przy równoczesnej interpretacji uzyskanych wyników i poprawnym wyciąganiu z nich wniosków,
przeprowadzić analizę ekonomiczną procesów produkcyjnych zarówno w odniesieniu do projektowanych procesów jak i procesów realizowanych,
dokonać krytycznej analizy sposobu funkcjonowania i ocenić istniejące rozwiązania techniczne i technologiczne w szczególności obiekty, urządzenia, procesy, usługi w różnorodnych technikach wytwarzania wyrobów z metali nieżelaznych,
ocenić przydatność metod i narzędzi służących do rozwiązania praktycznych zadań oraz wybrać i zastosować właściwą,
zgodnie z zadaną specyfikacją zaprojektować proces produkcyjny w tym proste urządzenia i oprzyrządowanie wraz z systemem zarządzania tymi obiektami.
Ponadto absolwent studiów II stopnia potrafi:

posługiwać się technikami informacyjno-komunikacyjnymi właściwymi do realizacji zadań typowych dla działalności inżynierskiej,
planować i przeprowadzać eksperymenty, w tym pomiary i symulacje komputerowe,
wykorzystać do formułowania i rozwiązywania zadań inżynierskich i prostych problemów badawczych metody analityczne, symulacyjne oraz eksperymentalne,
integrować wiedzę z zakresu dziedzin nauki i dyscyplin naukowych,
formułować i testować hipotezy związane z problemami inżynierskimi i prostymi problemami badawczymi,
ocenić przydatność i możliwość wykorzystania nowych osiągnięć (technik i technologii),
dokonać wstępnej analizy ekonomicznej podejmowanych działań inżynierskich,
zaproponować ulepszenia istniejących rozwiązań technicznych wraz z ich analizą ekonomiczną.
Praktyki

Studenci realizują praktyki w wielu firmach oraz instytutach badawczych w całej Polsce.
Najczęściej wybieranymi zakładami są: ArcelorMittal Poland, Tele-Fonika Kable, Fiat Auto Poland, Valeo, Pratt and Whitney Rzeszów, KGHM Polska Miedź oraz PZL Mielec.
Perspektywy zawodowe

Absolwenci kierunku mogą pracować jako:
właściciele mikro przedsiębiorstw w branży metali nieżelaznych, inżynierii produkcji oraz zarządzania,
inżynierowie i specjaliści w obszarze zarządzania: jakością, zarządzania strategicznego, projektowania wdrażania i optymalizowania procesów technologicznych bądź procesów organizacyjnych,
specjaliści i technolodzy w obszarze rozwoju firmy i nowych produktów.
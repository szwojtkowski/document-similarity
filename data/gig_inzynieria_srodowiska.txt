Inżynieria Środowiska WGiG

Absolwent studiów I stopnia posiada wiedzę z zakresu:

wentylacji i klimatyzacji, sieci wodociągowych i kanalizacyjnych,
działań związanych z gospodarką odpadami w tym technologiami ich przetwarzania i odzysku,
przekształcania powierzchni terenu i przywracania stosunków wodnych,
zjawisk i procesów zachodzących w przyrodzie oraz zna ogólny opis matematyczny przebiegu procesów fizycznych i chemicznych w obszarze inżynierii środowiska,
podstawowych zagadnień fizyki i chemii, w tym zasad termodynamiki, transportu ciepła i masy oraz praw mechaniki płynów,
ochrony atmosfery, w tym oczyszczania powietrza ze szkodliwych gazów i pyłów,
prowadzenia pomiarów i planowania eksperymentów oraz interpretacji danych pomiarowych,
zasad i metod pozyskiwania, przesyłania, konwersji, magazynowania i użytkowania nośników energii, w tym odnawialnych źródeł energii.

Ponadto absolwent studiów II stopnia posiada wiedzę z zakresu:

planowania i realizacji procesu rewitalizacji w ujęciu prawno-finansowym, środowiskowo-przestrzennym oraz społeczno-gospodarczym,
projektowania i eksploatacji urządzeń wentylacyjnych i klimatyzacyjnych,
projektowania i obsługi instalacji energii z odnawialnej,
aspektów prawnych i ekonomicznych gospodarki odpadami na szczeblu lokalnym i regionalnym,
doboru metod i kierunków odzysku (w tym recyklingu) oraz unieszkodliwiania odpadów komunalnych i przemysłowych.

Absolwent studiów I stopnia potrafi:

wykorzystywać aparaturę chemiczną stosowaną w przemyśle i ochronie środowiska,
posługiwać się podstawowym oprogramowaniem komputerowym stosowanym w inżynierii środowiska,
dobierać aparaturę i optymalizować warunki procesu w przemyśle chemicznym, biotechnologicznym i ochronie środowiska, w oparciu o ekonomikę procesu,
opracować metodę odzysku (w tym recyklingu) lub unieszkodliwiania dla określonego typu odpadu komunalnego lub przemysłowego,
stosować metody grafiki inżynierskiej, posługiwać się komputerowymi programami aplikacyjnymi i korzystać z baz danych,
kierować zespołami w różnego rodzaju przedsiębiorstwach i innych instytucjach związanych z inżynierią środowiska,
projektować sieci monitoringu środowiska i opracowywać dane rejestrowane przez te sieci,
opracowywać wyniki badań laboratoryjnych w zgodności z obowiązującymi normami dla laboratoriów akredytowanych.

Ponadto absolwent studiów II stopnia potrafi:

posługiwać się oprogramowaniem komputerowym dla inżynierii chemicznej (m.in. modelowanie struktur i procesów biochemicznych, chemiczne bazy danych),
zaprojektować uzyskanie produktu zgodnie z obowiązującymi normami,
projektować i zarządzać systemami odnawialnych źródeł energii,
zarządzać gospodarką odpadami w przedsiębiorstwach komunalnych oraz zakładach przemysłowych,
dobrać urządzenia w procesie projektowania instalacji i systemów energetycznych uwzględniając ich charakterystyki eksploatacyjne.
Praktyki

Praktyki zawodowe trwają 4 tygodnie w czasie letniej przerwy na 6 semestrze studiów stacjonarnych oraz na 7 semestrze studiów niestacjonarnych I stopnia. Na ostatnim semestrze studiów II stopnia (odpowiednio, 3 semestr na studiach stacjonarnych oraz 4 semestr na studiach niestacjonarnych) przewidziany jest udział studentów w badaniach naukowych prowadzonych na wydziale w zakresie specjalności, jaką wybierze dany student. Zakres praktyk obejmuje m.in. poznanie metod produkcji i eksploatacji maszyn i urządzeń oraz procedur organizacji pracy, poszerzenie umiejętności pracy w zespole inżynierskim.

Do najważniejszych firm, z którymi współpracuje wydział należą m.in. KGHM Polska Miedź, TAURON Polska Energia, Jastrzębska Spółka Węglowa, Polska Grupa Górnicza, Lubelski Węgiel Bogdanka, Kopalnie Porfiru i Diabazu, ZGH Bolesław, Comex.
Perspektywy zawodowe

Absolwenci kierunku mogą pracować jako:

projektanci i konstruktorzy maszyn i urządzeń,
konsultanci ds. technicznych,
kadra zarządzająca w zakresie inżynierii środowiska,
specjaliści z zakresu gospodarki odpadami,
specjaliści do pozyskiwania danych przestrzennych,
projektanci sieci wentylacyjnych, wodociągowych i kanalizacyjnych,
kierownik działu, inspektor, specjalista: ochrony środowiska, robót sanitarnych, gospodarki odpadami,
kierownik budowy, inspektor nadzoru w branży sanitarnej (instalacje wentylacyjne, klimatyzacyjne, wodociągowe),
pracownicy: specjalistycznych laboratoriów i instytucji naukowych, inspektoratów ochrony środowiska, jednostek samorządu terytorialnego, instytucji nadzoru środowiska.
Miejsca pracy


zakłady przemysłowe, w których stosowane technologie są źródłem różnorodnych zanieczyszczeń,
zakłady zajmujące się produkcją urządzeń do wentylacji i klimatyzacji,
zakłady górnicze (odkrywkowe, podziemne, otworowe),
firmy zajmujące się rekultywacją i rewitalizacją terenów przekształconych działalnością człowieka,
firmy projektujące sieci wodociągowe i kanalizacyjne,
firmy realizujące usługi w zakresie recyklingu i gospodarki odpadami,
organy administracyjne w zakresie ochrony środowiska i rozwoju regionalnego,
przedsiębiorstwa zajmujące się projektowaniem instalacji wytwarzających energię z OZE,
stanowiska związane z doradztwem dotyczącym zagadnień energetyki,
firmy wykonujące audyty energetyczne i udzielające świadectwa energetyczne,
instytucje nadzoru środowiska,
specjalistyczne laboratoria i instytucje naukowe,
inspektoraty ochrony środowiska.

Jak wskazują prowadzone badania ponad 90% absolwentów kierunku znajduje pracę w ciągu pół roku od ukończenia studiów.

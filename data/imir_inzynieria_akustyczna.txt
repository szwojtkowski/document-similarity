Inżynieria Akustyczna

Wydział Inżynierii Mechanicznej i Robotyki
Absolwent studiów I stopnia posiada wiedzę z zakresu:

matematyki, fizyki, mechaniki, podstaw informatyki i programowania,
podstawy akustyki, teorii drgań, akustyki muzycznej i muzyki,
elektrotechniki, elektroniki i teorii sygnałów,
podstaw metrologii w szczególności metody i techniki pomiaru i estymacji podstawowych wielkości elektrycznych, akustycznych i mechanicznych,
posiada wiedzę o zjawiskach, sprzęcie i technikach w zakresie realizacji nagrań,
posiada ogólną wiedzę dotyczącą źródeł hałasu w technice i środowisku,
zna metody i środki techniczne ograniczania hałasu,
zna technologie analizy i syntezy mowy oraz komunikacji głosowej z komputerem,
posiada wiedzę dotyczącą zjawisk akustycznych i drganiowych występujących w technice i muzyce,
zna nowoczesne techniki, urządzenia i narzędzia programistyczne w stopniu pozwalającym na biegłe posługiwanie się nimi,
wpływu działania hałasu i drgań na człowieka i jego środowisko,
zna zasady kształtowania parametrów akustycznych wnętrz,
zna zasady działania elementów elektronicznych, analogowych i cyfrowych układów elektronicznych oraz prostych systemów elektronicznych,
zna i rozumie procesy rejestracji, przetwarzania, archiwizacji, transmisji i odtwarzania dźwięku,
zna zasady, którymi musi się kierować inżynier dźwięku, aby wykreować obraz sceny akustycznej o pożądanych cechach,
posiada wiedzę w zakresie ochrony własności intelektualnej i przemysłowej oraz prawa autorskiego.

Ponadto absolwent studiów II stopnia posiada specjalistyczną wiedzę w zakresie jednej z dwóch specjalizacji: „Drgania i hałas w technice i środowisku” oraz „Inżynieria dźwięku w mediach i kulturze”. Posiada poszerzoną wiedzę z zakresu inżynierii akustycznej, jest przygotowany do samodzielnego prowadzenia prac projektowych. Nabywa również kompetencje dla wspomagania instytucji kultury i sztuki, a nawet dla aktywnego udziału w procesie tworzenia sztuki.
Absolwent studiów I stopnia potrafi:

wdrażać i eksploatować rozwiązania ograniczające hałas i wibracje obiektów technicznych,
realizować nagrania dźwiękowe dla wszelkich typów mediów elektronicznych,
kształtować właściwy przekaz dźwiękowy,
potrafi biegle posługiwać się współczesnymi środkami technicznymi w pomiarach akustycznych i wibracyjnych,
potrafi posługiwać się narzędziami programistycznymi oraz narzędziami komputerowo wspomaganego projektowania,
potrafi opracować dokumentację zadania inżynierskiego, sporządzić rysunki, schematy oraz prezentację,
potrafi przeprowadzić analizę i ocenę szkodliwości oddziaływania hałasu i drgań na człowieka i jego środowisko, a także dobrać rozwiązania ograniczające to oddziaływanie,
potrafi przeprowadzić analizę akustyczną pomieszczenia, ocenić konieczność zastosowania adaptacji akustycznej wnętrza, jak również ją zaprojektować,
potrafi zaprojektować prosty system rozpoznawania mowy,
potrafi projektować proste algorytmy przetwarzania sygnałów oraz proste systemy sprzętowe cyfrowego przetwarzania sygnałów,
potrafi oceniać i projektować proste instalacje elektroakustyczne,
potrafi interpretować akustyczne dane pomiarowe.
Ponadto absolwent studiów II stopnia potrafi:

posiada umiejętność posługiwania się zaawansowaną wiedzą z zakresu inżynierii akustycznej pozwalającą na samodzielne podejmowanie twórczych przedsięwzięć inżynierskich oraz badawczych,
potrafi samodzielnie projektować urządzenia i oprogramowanie stosowane w inżynierii akustycznej,
potrafi oceniać wyniki pomiarów przy pomocy metod analizy statystycznej,
potrafi wykorzystywać nowoczesne metody projektowania systemów dźwiękowych, w tym wielokanałowych, modelowania akustycznego wnętrz, diagnostyki wibroakustycznej, percepcyjnego kodowania dźwięku.
Praktyki

W ramach studiów I stopnia student ma obowiązek odbyć 4-tygodniową praktykę zawodową, którą realizuje w trakcie letniej przerwy w 6 semestrze studiów. Każdy student realizuje praktykę indywidualnie w wybranym przez siebie zakładzie, którego działalność związana jest z inżynierią mechaniczną, inżynierią wytwarzania. W ramach studiów II stopnia student w trakcie 3 semestru studiów realizuje miesięczną praktykę dyplomową, najczęściej powiązaną z tematyką realizowanej pracy magisterskiej. Studenci Inżynierii Akustycznej zazwyczaj odbywają praktyki w licznych małych firmach z zakresu techniki nagraniowej (studia nagrań), np. w Radiu Kraków, adaptacji akustycznej wnętrz, pomiarów hałasu oraz produkujących specjalistyczne oprogramowanie z zakresu akustyki.
Perspektywy zawodowe

Absolwenci kierunku mogą pracować jako:
projektant, konstruktor (projektowanie i tworzenie oprogramowania przydatnego w akustyce oraz zastosowania akustyki biomedycznej),
inżynier (np. główny inżynier w zakładzie, inżynier ds. produktu, ds. testów, ds. walidacji), do wszelkich prac inżynierskich związanych z akustyką,
programista,
specjalista ds. akustyki wnętrz,
specjalista ds. ograniczania hałasu,
projektant systemów dźwiękowych,
specjalista ds. pomiarów akustycznych,
reżyser dźwięku, realizator nagrań, realizator dźwięku scenicznego.
Miejsca pracy

biura projektów, transport (obniżanie hałasu komunikacyjnego), budownictwo (izolacja i adaptacja akustyczna pomieszczeń i budowli, wibroizolacja),
firmy konsultingowe, konstrukcyjne i technologiczne,
inżynieria ochrony środowiska (liczne instytucje państwowe i samorządowe),
działy badawczo-rozwojowe w przemyśle (projektowanie urządzeń pod kątem obniżania ich drgań i hałasu),
telekomunikacja i komunikacja (technologia mowy),
media elektroniczne – radio, telewizja, Internet, produkcja nagrań dźwiękowych, produkcja nowoczesnych materiałów interaktywnych, nagłaśnianie koncertów i imprez masowych,
specjalistyczny przemysł produkujący sprzęt elektroakustyczny, akustyczne urządzenia pomiarowe,
własna działalności gospodarcza.

Inżynieria Akustyczna to unikatowe w skali kraju studia o charakterze interdyscyplinarnym, prowadzone przez dwa wydziały AGH (Wydział Inżynierii Mechanicznej i Robotyki oraz Wydział Informatyki, Elektroniki i Telekomunikacji) kształcące inżynierów oraz magistrów inżynierów akustyków.
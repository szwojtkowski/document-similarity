Inżynieria Środowiska

Wydział Geologii, Geofizyki i Ochrony Środowiska
Absolwent studiów I stopnia w ramach modułów obowiązkowych posiada wiedzę z zakresu:

modułów podstawowych – matematyki, fizyki, chemii,
geologii, chemii środowiska, gleboznawstwa, hydrologii, gruntoznawstwa, ochrony środowiska, geofizyki środowiska, technik informatycznych, grafiki komputerowej i komputerowego wspomagania projektowania (CAD), kartografii i systemów informacji geograficznej (GIS),
zasad i metod oceny zagrożeń środowiska,
metod i technologii rewitalizacji i remediacji terenów zdegradowanych,
ekonomii i zarządzania.
W ramach modułów obieralnych student uzyskuje podstawową wiedzę z zakresu wybranych dziedzin, zgrupowanych pod kątem:

hydrogeologii stosowanej i geotechniki, inżynierii mineralnej, odnawialnych źródeł energii, gospodarki odpadami, inżynierii zrównoważonego rozwoju.
Ponadto absolwent studiów II stopnia posiada wiedzę z zakresu wybranej specjalności:

Hydrogeologia stosowana i geotechnika – poszukiwania i ujęcia wód podziemnych, projektowania i przeprowadzania prac geotechnicznych,
Inżynieria mineralna – charakterystyki i zastosowania wysokoprzetworzonych, materiałów mineralnych i modyfikatów minerałów w różnych dziedzinach technologii,
Inżynieria zrównoważonego rozwoju,
Gospodarka odpadami - nadzorowania i planowania rozwiązań technicznych gospodarki odpadami,
Odnawialne źródła energii – oceny zasobów energii, projektowania lokalizacji, rodzaju i wielkości inwestycji energetycznych opartych o źródła odnawialne.
Absolwent studiów I stopnia potrafi:

ocenić zagrożenia antropogeniczne środowiska,
stosować specjalistyczne programy komputerowe, w tym do wspomagania projektowania (CAD), systemy informacji geograficznej (GIS) i korzystać z internetowych baz danych,
modelować numerycznie niektóre zjawiska i procesy z zakresu inżynierii środowiska oraz prognozować skutki istniejącej lub projektowanej działalności technicznej w celu oceny oddziaływania na środowisko,
wykorzystać metody analityczne i eksperymentalne do formułowania i rozwiązywania zadań związanych z odnawialnymi źródłami energii, ujęciem wód podziemnych, geotechniką, monitoringiem środowiska, gospodarką odpadami, remediacją terenów zdegradowanych i inżynierią mineralną,
ocenić możliwość zastosowania istniejących rozwiązań technicznych, urządzeń, systemów i procesów w zakresie takich dziedzin, jak odnawialne źródła energii, ujęcia wód podziemnych, geotechnika, monitoring środowiska, gospodarka odpadami, remediacja terenów zdegradowanych i inżynieria mineralna.
Ponadto absolwent studiów II stopnia potrafi:

przy formułowaniu i rozwiązywaniu zadań inżynierskich integrować wiedzę z obszaru inżynierii środowiska, stosując podejście systemowe uwzględniające aspekty ekologiczne,
zidentyfikować i podać specyfikację złożonych zadań inżynierskich z zakresu inżynierii środowiska, uwzględniając ich aspekty ekologiczne,
wykorzystać nowe metody, techniki i technologie w rozwiązywaniu złożonych zadań w zakresie inżynierii środowiska,
potrafi planować i przeprowadzać terenowe badania i prace z zakresu inżynierii środowiska.
Praktyki

Praktyka zawodowa trwa przez 4 tygodnie po 6 semestrze studiów I stopnia. Jest to próbna praca w zakładzie w celu zapoznania się z zakresem czynności na stanowiskach związanych z inżynierią środowiska, problematyką uciążliwości obiektów i instalacji przemysłowych, technologiami i urządzeniami stosowanymi do kontroli i ograniczenia tej uciążliwości, działaniami i procedurami administracyjnymi, zakresem prac i procesami technologicznymi związanymi z profilem zakładu. W programie studiów I i II stopnia przewidziane są także zajęcia terenowe związane ze specjalnością wybraną przez studenta.
Perspektywy zawodowe

Absolwenci kierunku mogą pracować jako:
specjaliści w firmach projektowych i wykonawczych z branży hydrogeologii stosowanej, geotechniki, gospodarki odpadami czy odnawialnych źródeł energii,
inżynierowie nadzoru w działach zajmujących się ochroną i inżynierią środowiska, gospodarką odpadami zakładów przemysłowych różnych sektorów gospodarki oraz górnictwa gazu,
specjaliści w działach związanych z ochroną środowiska i zagospodarowaniem przestrzennym urzędów administracji samorządowej,
pracownicy działów rozwoju firm lub instytutów naukowo-badawczych.
Miejsca pracy

przedsiębiorstwa i instytucje zajmujące się geotechniką, hydrogeologią, gospodarką odpadami, remediacją terenów zdegradowanych,
przedsiębiorstwa, firmy i instytucje zajmujące się projektowaniem, produkcją i eksploatacją urządzeń oraz instalacji odnawialnych źródeł energii,
biura projektowe, laboratoria badawcze i jednostki naukowe,
jednostki administracji samorządowej,
niezależni konsultanci w zakresie oceny oddziaływania na środowisko i inżynierii środowiska,
własna działalność gospodarcza w zakresie hydrogeologii, geotechniki, projektowania i eksploatacji instalacji odnawialnych źródeł energii.
Komputerowe Wspomaganie Procesów Inżynierskich

Wydział Odlewnictwa
Absolwent studiów I stopnia posiada wiedzę z zakresu:

zjawisk i procesów zachodzących w przyrodzie oraz zna ogólny opis matematyczny przebiegu procesów fizycznych i chemicznych w obszarze inżynierii materiałowej,
zagadnień fizyki i chemii, zasad termodynamiki, praw mechaniki płynów oraz komputerowego modelowania procesów termokinetycznych,
metod numerycznych i obliczeniowych stosowanych w symulacjach komputerowych procesów odlewniczych,
elektrotechniki, mechaniki i wytrzymałości materiałów inżynierskich oraz ich zastosowania w projektowaniu i  budowie maszyn,
krystalizacji metali i ich stopów oraz nowoczesnych technik i metod badawczych wykorzystywanych w metaloznawstwie,
komputerowego projektowania bryłowego (CAD) oraz komputerowej grafik użytkowej.
Ponadto absolwent studiów II stopnia posiada wiedzę z zakresu:

nowoczesnych, wspomaganych komputerowo systemów zarządzania przedsiębiorstwem,
komputerowego wspomagania prac inżynierskich oraz informatyki i matematyki stosowanej w tym obsługi komercyjnych systemów CAM i CAE wykorzystywanych w przemyśle,
metalurgii i odlewnictwa wysokojakościowych stopów żelaza i metali nieżelaznych,
projektowania i wytwarzania nowoczesnych materiałów kompozytowych o osnowie metalowej,
odlewania tworzyw sztucznych,
algorytmiki oraz programowania obiektowego i bazodanowego,
budowy i konfiguracji sieci komputerowych oraz systemów klastrowych.
Absolwent studiów I stopnia potrafi:

rozwiązywać metodami analitycznymi problemy z zakresu matematyki, fizyki i chemii ogólnej,
opracować algorytm obliczeniowy oraz rozwiązać numerycznie równania fizyki matematycznej opisujące procesy wymiany masy, pędu i energii,
samodzielnie zaprojektować proste urządzenia z uwzględnieniem doboru materiałów konstrukcyjnych o odpowiednich właściwościach mechanicznych,
projektować złożone obiekty geometryczne z wykorzystaniem trójwymiarowego środowiska CAD,
posługiwać się nowoczesnymi metodami badawczymi stosowanymi w: termodynamice i materiałoznawstwie.
Ponadto absolwent studiów II stopnia potrafi:

obsługiwać komercyjne programy symulacyjne dla odlewnictwa i inżynierii materiałowej,
zaprojektować i przeprowadzić procesy wytwarzania komponentów odlewanych wykonanych ze stopów metali i innych tworzyw odlewniczych,
projektować złożone materiały kompozytowe o osnowie metalowej z wykorzystaniem nowoczesnych technik ich wytwarzania w tym symulacji numerycznych,
zaprojektować technologię odlewania elementów wykonywanych z tworzyw sztucznych,
samodzielnie tworzyć programy komputerowe (w tym systemy bazodanowe),
projektować podsieci komputerowe jak również konfigurować wybrane urządzenia i usługi sieciowe.
Praktyki

Studenci odbywają 4-tygodniową praktykę w zakładach przemysłowych związanych z branżą odlewniczą. Podczas praktyk zapoznają się z praktycznymi aspektami wytwarzania komponentów odlewanych, maszynami stosowanymi do tych procesów oraz komputerowym wspomaganiem procesów produkcyjnych.

Wydział posiada szereg umów związanych z realizacją praktyk w kraju i zagranicą, są to między innymi: Delphi, Delphi Automotive, Valeo, Nemak, GE Power, Shiloh Industries, Volkswagen, Toyota Manufacturing i inne.
Perspektywy zawodowe

Absolwenci kierunku mogą pracować jako:
inżynier technolog,
specjaliści w zakresie projektowania technologii produkcji z wykorzystaniem programów symulacyjnych,
specjaliści IT dla branży odlewniczej,
laboranci oraz kadra naukowa,
inżynier nadzoru i inżynier ds. jakości,
specjaliści w zakresie komputerowego zarządzania produkcją,
konsultanci ds. problematyki odlewniczej.
Miejsca pracy

zakłady odlewnicze,
niezależne biura projektowe zajmujące się opracowaniem technologii dla przemysłu odlewniczego,
przedsiębiorstwa zajmujące się projektowaniem i produkcją z branży: motoryzacyjnej, energetycznej, stoczniowej, lotniczej i innych,
laboratoria badawcze i jednostki naukowe,
własna działalność gospodarcza w zakresie projektowania i wytwarzania odlewów ze stopów metali i tworzyw sztucznych.

Jak wskazują badania prowadzone przez Centrum Karier AGH, ponad 90% absolwentów kierunku znajduje pracę w ciągu pół roku od ukończenia studiów.
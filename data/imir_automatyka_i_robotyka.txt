Automatyka i Robotyka

Wydział Inżynierii Mechanicznej i Robotyki
Absolwent studiów I stopnia posiada wiedzę z zakresu:

matematyki, fizyki, chemii, elektrotechniki i elektroniki, mechaniki i mechaniki płynów, termodynamiki, wytrzymałości materiałów, podstaw konstrukcji maszyn, metod numerycznych i programowania, technik i technologii wytwarzania – w stopniu dostosowanym do zagadnień automatyki i robotyki,
analizy sygnałów oraz identyfikacji,
komputerowego wspomagania projektowania,
metrologii i technik pomiarowych,
napędów i sterowania hydraulicznego i pneumatycznego,
sterowania ciągłego, dyskretnego i techniki mikroprocesorowej,
systemów czasu rzeczywistego,
podstaw automatyzacji procesów produkcyjnych,
podstaw eksploatacji układów automatyki i robotyki,
systemów wizyjnych,
ochrony własności intelektualnej i praw patentowych,
zarządzania, w tym zarządzania jakością i działalnością gospodarczą.
Ponadto absolwent studiów II stopnia posiada specjalistyczną wiedzę z zakresu:

modelowania obiektów i układów automatycznej regulacji,
sterowania układami wielowymiarowymi,
projektowania i budowy złożonych systemów pomiarowych oraz systemów sterowania i regulacji,
materiałów inteligentnych i ich wykorzystania w obszarze automatyki i robotyki,
podstaw analizy obrazu z ukierunkowaniem na zastosowanie systemów wizyjnych w układach przemysłowych.
Absolwent studiów I stopnia potrafi:

pracować indywidualnie oraz zespołowo,
opracować dokumentację oraz przygotować, przedstawić i przeprowadzić dyskusję na temat realizowanego zadania z zakresu automatyki i robotyki,
planować i wykonywać eksperymenty, w tym pomiary wielkości elektrycznych i mechanicznych oraz interpretować uzyskane wyniki,
przeprowadzać symulacje komputerowe działania układów automatycznej regulacji,
wykorzystywać nowe podzespoły do projektowania i budowy układów automatyki,
obliczać i dobierać elektryczne, hydrauliczne i pneumatyczne układy napędowe,
zaprojektować oraz wykonać układ regulacji,
stosować narzędzia komputerowego wspomagania projektowania do budowy systemu automatyki przemysłowej,
napisać program do obsługi urządzenia przemysłowego,
przeprowadzić analizę badanych sygnałów oraz wyznaczyć ich podstawowe parametry,
napisać program na mikroprocesor realizujący podstawowe zadania,
zbudować model systemu informatycznego w języku UML,
posługiwać się technikami informacyjno-komunikacyjnymi.
Ponadto absolwent studiów II stopnia potrafi:

wykorzystać poznane metody i modele do opisu obiektów i układów sterowania,
dobrać strukturę układu sterującego,
wykonać aplikacje zawansowanych algorytmów sterowania,
przygotować złożone programy na sterowniki PLC,
zaprojektować sterowanie procesem technologicznym, dobrać podukłady systemu sterowania, opracować algorytm i zaprogramować cyfrowe układy sterujące,
zastosować nowoczesne materiały inteligentne oraz elementy wykorzystujące takie materiały,
realizować projekty w zespołach.
Praktyki

W ramach studiów I stopnia student odbywa 4-tygodniową praktykę zawodową w trakcie letniej przerwy w 6 semestrze studiów. Student realizuje praktykę indywidualnie w wybranym przez siebie zakładzie, którego działalność związana jest z inżynierią mechaniczną. W ramach studiów II stopnia student w trakcie 3 semestru realizuje miesięczną praktykę dyplomową, najczęściej powiązaną z tematyką pracy magisterskiej.

Do najważniejszych firm, z którymi współpracuje wydział należą: Siemens, Bernecker & Rainer, Automatic, KGHM Polska Miedź, PZL, Tauron, EMT-Systems, KIRCHHOFF Polska, Valmet Automation, SIGNALCO LTD, National Instruments.
Perspektywy zawodowe

Absolwenci kierunku mogą pracować jako:
projektanci i konstruktorzy elementów i układów automatycznej regulacji,
programiści układów sterowania,
specjaliści w laboratoriach pomiarowych – naukowych i przemysłowych,
inżynierowie nadzoru w zakładach przemysłowych,
członkowie komisji walidacyjnych,
konsultanci ds. automatyzacji produkcji,
handlowcy w działach sprzedaży elementów i układów automatyki,
prezenterzy zautomatyzowanych wyrobów przemysłowych,
szkoleniowcy z zakresu automatyki przemysłowej.
Miejsca pracy

biura projektowe,
laboratoria badawcze i przemysłowe,
jednostki naukowo-badawcze,
zakłady produkujące elementy i układy automatyki oraz zautomatyzowane linie produkcyjne,
w działach utrzymania ruchu większości zakładów produkcyjnych, w których zainstalowano zautomatyzowane linie produkcyjne,
firmy konsultingowe, konstrukcyjne i technologiczne,
firmy handlowe zajmujące się sprzedażą zautomatyzowanych wyrobów przemysłowych,
własna działalności gospodarcza.

Jak wskazują prowadzone badania ponad 90% absolwentów kierunku znajduje pracę w ciągu pół roku od ukończenia studiów. Wielu studentów II stopnia znajduje zatrudnienie jeszcze podczas studiów. Pracodawcy często preferują absolwentów Automatyki i Robotyki na Wydziale Inżynierii Mechanicznej i Robotyki podczas rozmów kwalifikacyjnych i decyzji o zatrudnieniu. Na ogół wynagrodzenie proponowane absolwentom jest na dobrym poziomie, a perspektywy rozwoju są zachęcające. Kierunek Automatyka i Robotyka w roku 2016 w rankingu „Perspektyw” został wybrany najlepszym kierunkiem w łączonej grupie Automatyki i Robotyki oraz Mechatroniki.
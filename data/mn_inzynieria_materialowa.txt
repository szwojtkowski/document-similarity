Inżynieria Materiałowa

Wydział Metali Nieżelaznych
Absolwent studiów I stopnia posiada wiedzę z zakresu:

matematyki, fizyki, mechaniki i chemii niezbędną do zastosowania w analizie podstawowych problemów technologii materiałowych i zrozumienia podstawowych zjawisk występujących w nauce o materiałach,
doboru i kształtowania materiałów, a w szczególności metali i stopów metali, a także wybranych materiałów konstrukcyjnych i funkcjonalnych,
stosowanych technik wytwarzania materiałów metalicznych oraz najnowszych trendów rozwojowych metali nieżelaznych,
zasad działania urządzeń i metod wykorzystywanych do badania struktury i mikrostruktury materiałów, a także właściwości mechanicznych i fizycznych,
kształtowania mikrostruktury i właściwości materiałów przy zastosowaniu różnych technologii,
podstaw zarządzania i prowadzenia działalności gospodarczej, a także prawa patentowego i ochrony własności intelektualnej.
Ponadto absolwent studiów II stopnia posiada wiedzę z zakresu:

powiązania mikrostruktury i struktury materiałów z ich właściwościami fizycznymi i mechanicznymi,
inżynierii powierzchni, metalurgii proszków oraz nowoczesnych materiałów konstrukcyjnych i funkcjonalnych, w tym metod ich wytwarzania,
zasad interpretacji i przetwarzania danych pomiarowych w oparciu o podstawy fizyczne, matematyczne, statystyczne i informatyczne.
Absolwent studiów I stopnia potrafi:

rozwiązywać podstawowe problemy inżynierskie z zakresu inżynierii materiałowej w oparciu o pozyskaną wiedzę z matematyki, fizyki, chemii i mechaniki,
posługiwać się prostą aparaturą pomiarową podczas badań laboratoryjnych, a także ocenić przydatność poszczególnych metod badawczych do określenia struktury, mikrostruktury i właściwości materiałów inżynierskich,
posługiwać się narzędziami informatycznymi i wykorzystać je do wizualizacji i przetwarzania danych doświadczalnych,
dokonać analizy właściwości i doboru materiałów do zastosowań technicznych
przygotować materiał do badania mikrostruktury oraz właściwości mechanicznych, a także przeprowadzić obserwacje mikrostruktury przy wykorzystaniu podstawowych technik badawczych oraz pomiary podstawowych właściwości mechanicznych metali i stopów metali i wybranych materiałów konstrukcyjnych,
przeprowadzić analizę wpływu wybranych parametrów procesu wytwarzania materiałów inżynierskich na ich mikrostrukturę i właściwości.
Ponadto absolwent studiów II stopnia potrafi:

dobrać odpowiednią metodę badawczą do badania mikrostruktury i właściwości mechanicznych materiałów inżynierskich,
dobrać właściwe materiały do odpowiednich zastosowań inżynierskich oraz kontrolować procesy ich wytwarzania,
prowadzić badania w kierunku modelowania nowych materiałów i zaawansowanych technologii materiałowych przy użyciu nowoczesnego aparatu analitycznego i doświadczalnego,
posługiwać się językiem obcym w stopniu umożliwiającym porozumiewanie się i czytanie tekstów z zakresu nauk technicznych, a w szczególności inżynierii materiałowej.
Praktyki

Praktyki zawodowe trwają minimum 4 tygodnie i realizowane są po 6 semestrze studiów. Zakres praktyk obejmuje m.in. poznanie technologii wytwarzania wybranych wyrobów metalurgicznych oraz struktury organizacyjnej przedsiębiorstwa. Studenci często realizują także praktyki nieobowiązkowe, do czego wydział zachęca i pomaga w załatwieniu niezbędnych formalności.

Studenci realizowali praktyki w ponad 70 firmach i instytutach badawczych w całej Polsce, a najczęściej wybieranymi zakładami były: TELE-FONIKA Kable, Okręgowy Urząd Probierczy, Instytut Odlewnictwa, Grupa Kęty, CAN-PACK, Armatoora, Alpha Technology.
Perspektywy zawodowe

Absolwenci kierunku mogą pracować, jako:
specjaliści w zakresie technologii wytwarzania konstrukcyjnych i funkcjonalnych materiałów metalicznych oraz ich doboru do zastosowań w przemyśle, medycynie i ochronie środowiska,
eksperci w zakresie kształtowania mikrostruktury i własności technologicznych materiałów metalicznych metodami obróbki cieplno-mechanicznej i fizyko-chemicznej,
projektanci nowych materiałów i zaawansowanych technologii materiałowych,
specjaliści ds. obsługi zaawansowanych urządzeń do badania mikrostruktury i struktury oraz własności mechanicznych materiałów.
Miejsca pracy

przedsiębiorstwa zajmujące się projektowaniem i produkcją materiałów, a także centra i instytuty badawcze,
biura projektowe, laboratoria badawcze i jednostki naukowe,
jednostki administracji rządowej i samorządowej,
niezależni konsultanci w zakresie projektowania materiałów konstrukcyjnych, technologii i urządzeń,
własna działalność gospodarcza w zakresie problematyki związanej z materiałami inżynierskimi, a w szczególności metalami i stopami metali, z projektowaniem i wytwarzaniem materiałów konstrukcyjnych do różnych zastosowań.
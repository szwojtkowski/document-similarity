Inżynieria Materiałowa

Wydział Inżynierii Metali i Informatyki Przemysłowej
Absolwent studiów I stopnia posiada wiedzę z zakresu:

podstawowych zagadnień matematyki, fizyki, chemii, informatyki i nauki o materiałach,
podstawowych zasad termodynamiki i wymiany ciepła,
podstawowych praw mechaniki i wytrzymałości materiałów inżynierskich,
materiałów inżynierskich – ich technologii wytwarzania, przetwórstwa i łączenia,
przemian fazowych zachodzących w materiałach metalicznych i ich wpływu na własności mechaniczne,
podstawowych własności materiałów inżynierskich oraz ich wyznaczania,
metod komputerowych stosowanych w inżynierii materiałowej,
podstawowych metod badawczych stosowanych w inżynierii materiałowej,
zasad doboru materiałów konstrukcyjnych w projektowaniu inżynierskim,
podstawowych zagadnień metalurgii proszków, inżynierii powierzchni oraz inżynierii spajania.
Ponadto absolwent studiów II stopnia posiada wiedzę z zakresu:

nowoczesnych zaawansowanych metod badawczych stosowanych w inżynierii materiałowej,
mechaniki ciał stałych,
projektowania struktury i własności materiałów,
baz danych w inżynierii materiałowej,
statystycznej kontroli jakości.
Absolwent studiów I stopnia potrafi:

rozwiązywać analitycznie i numerycznie zagadnienia techniczne opisane metodami matematycznymi,
wykorzystywać metody eksperymentalne w badaniach własności materiałów,
ocenić własności materiałów metalicznych na podstawie znajomości ich mikrostruktury,
dobrać odpowiednią obróbkę cieplną lub cieplno-plastyczną do otrzymania założonych własności materiałów metalicznych,
potrafi na podstawie prostych modeli fizycznych obliczyć podstawowe parametry elektryczne, magnetyczne, optyczne i cieplne materiałów,
rozwiązywać proste problemy z zakresu inżynierii materiałowej przy wykorzystaniu metod komputerowych,
wykorzystać metody badania mikro- i nanostruktury materiałów do ich charakterystyki,
zaprojektować procedury badawcze zmierzające do określenia mikrostruktury i właściwości interesującego go materiału,
zidentyfikować mechanizmy zniszczenia i procesy zużycia materiałów na podstawie badań fraktograficznych,
wykonać podstawowe obliczenia (pole temperatury, strumień ciepła, gęstość strumienia ciepła, współczynnik wymiany ciepła) z zakresu ustalonego przewodzenia, przejmowania i promieniowania ciepła,
wskazać praktyczne zastosowanie materiałów metalicznych na podstawie ich składu chemicznego, struktury lub własności.
Ponadto absolwent studiów II stopnia potrafi:

wykorzystywać specjalistyczną aparaturę naukowo-badawczą i programy komputerowe do oceny skuteczności procesów technologicznych oraz wpływu warunków pracy na stabilność mikrostruktury materiałów,
wykorzystywać poznane metody badawcze do analizy mikrostruktury, składu chemicznego i fazowego materiałów inżynierskich,
obliczyć wybrane własności mechaniczne kompozytów,
dobrać metody do analizy własności mechanicznych materiałów inżynierskich w procesach przeróbki plastycznej,
właściwie wykorzystać standardowe interfejsy komunikacyjne do zarządzania typowymi urządzeniami sieciowymi.
Praktyki

Praktyki zawodowe trwają 4 tygodnie w czasie letniej przerwy na 6 semestrze studiów stacjonarnych I stopnia. Student odbywa praktykę w wybranym przez siebie zakładzie/przedsiębiorstwie. Praktyki studentów mogą być realizowane w krajowych i zagranicznych zakładach/przedsiębiorstwach przemysłowych, instytucjach publicznych i niepublicznych, których charakter działań związany jest z kierunkiem odbywanych studiów. Praktyki mogą być również realizowane w jednostkach organizacyjnych AGH.  Na studiach II stopnia student odbywa praktykę dyplomową związaną z realizacją pracy dyplomowej magisterskiej.

Do najważniejszych firm, z którymi w ramach organizacji praktyk współpracuje wydział należą m.in. ArcelorMittal Poland, KGHM Polska Miedź, CELSA GROUP, Toyota Motor Manufacturing Poland, CMC Zawiercie, a także instytuty badawcze: Instytut Metalurgii i Inżynierii Materiałowej PAN, Instytut Metalurgii Żelaza w Gliwicach, ABB, Silvermedia, Asseco Poland, Comarch oraz Macrologic.
Perspektywy zawodowe

Absolwenci kierunku mogą pracować jako:
projektanci i konstruktorzy maszyn i urządzeń,
inżynierowie nadzoru i inżynierowie materiałowi,
specjaliści z zakresu kontroli jakości,
eksperci materiałowi technolodzy w zakresie obróbki cieplnej, cieplno-chemicznej oraz technologii spawania i spajania,
doradcy w zakresie doboru materiałów oraz projektowania nowych stopów.
Miejsca pracy

przedsiębiorstwa zajmujące się projektowaniem, wytwarzaniem, przetwarzaniem i zastosowaniem materiałów metalicznych o specjalnych własnościach dla potrzeb nowoczesnych dziedzin przemysłu,
biura projektowe, jednostki kontroli jakości, laboratoria badawczo-kontrolne i jednostki naukowe,
niezależni konsultanci w zakresie projektowania, wytwarzania, przetwarzania i zastosowania materiałów metalicznych,
zatrudnienie we wszystkich gałęziach przemysłu, przetwarzającego i stosującego metale i stopy metaliczne, materiały i tworzywa o specjalnych własnościach użytkowych,
własna działalność gospodarcza w zakresie projektowania i zastosowania materiałów metalicznych.

W 2016 r. kierunek Inżynieria Materiałowa otrzymał wyróżniającą ocenę Polskiej Komisji Akredytacyjnej.
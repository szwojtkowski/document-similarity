Informatyka

Wydział Elektrotechniki, Automatyki, Informatyki i Inżynierii Biomedycznej
Absolwent kierunku posiada wiedzę z zakresu:

podstaw informatyki obejmujących między innymi algorytmikę, badania operacyjne, inżynierię oprogramowania, lingwistykę formalną, oraz zastosowań informatyki w wytwarzaniu i projektowaniu oprogramowania, grafice komputerowej, systemach wspomagających zarządzanie przedsiębiorstwem.
Ponadto absolwent kierunku informatyka legitymuje się dobrą znajomością podstaw matematyki w tym algebry liniowej, analizy matematycznej oraz matematyki dyskretnej uzupełnionych o zbiór podstawowych informacji z zakresu fizyki.
Absolwent potrafi

projektować oprogramowanie wykorzystując narzędzia OOA i OOD,
tworzyć oprogramowanie wykorzystując proceduralne, obiektowe oraz funkcyjne języki programowania (np. C, C++, Java, Swift, C#, Erlang),
wykorzystywać współcześnie używane środowiska służące do tworzenia oprogramowania takie jak np. MS VisualStudio, Eclipse, NetBeans, InelliJ IDEA,
posługiwać się najnowszymi technologiami informatycznymi oraz pakietami bibliotecznymi,
modelować bazy danych, tworzyć rozwiązania wykorzystujące język SQL,
projektować i wytwarzać oprogramowanie WWW,
projektować i utrzymywać infrastrukturę sieciową,
tworzyć zaawansowaną grafikę komputerową 2D i 3D,
pracować w zespole, a także zarządzać zespołami w przedsiębiorstwach z branży IT, wykorzystując zdobytą wiedzę z zakresu inżynierii oprogramowania,
samodzielnie podejmować i rozwiązywać problemy badawcze,
projektować i wytwarzać oprogramowanie do celów naukowych.
Praktyki

Praktyki zawodowe trwają 4 tygodnie w czasie letniej przerwy na 6 semestrze studiów stacjonarnych. Zakres praktyk obejmuje m.in. poznanie metod i narzędzi wytwarzania oprogramowania, organizacji i kierowania zespołem programistów
Do najważniejszych firm, z którymi współpracuje wydział należą m.in. Siemens, Sabre Polska, IBM Polska, KGHM Polska Miedź, PGE Polska Grupa Energetyczna, Polski Holding Obronny.
Perspektywy zawodowe

Absolwenci mogą pracować jako: programiści C, C++, Java, programiści baz danych, programiści WWW, administratorzy sieci komputerowych, administratorzy baz danych, architekci oprogramowania, analitycy biznesowi, analitycy systemowi, graficy komputerowi, menadżerowie wszystkich szczebli w działach IT przedsiębiorstw, konsultanci IT, kadra naukowo-dydaktyczna uczelni wyższej.
Miejsca pracy

przedsiębiorstwa z branży IT oraz posiadające dział IT. Przedsiębiorstwa działające w branży lotniczej, wydobywczej, transportowej, usług oraz rynków finansowych, usług IT dla ludności, firmy wytwarzające oprogramowanie na urządzenia mobilne, produkujące gry komputerowe, tworzące zaawansowaną grafikę 2D i 3D, oferujące rozwiązania sieciowe, biura i zakłady projektowania oraz wytwarzania automatyki, szkoły oraz uczelnie wyższe, jednostki administracji publicznej, administracja państwowa.
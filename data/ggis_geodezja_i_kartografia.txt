Geodezja i Kartografia

Wydział Geodezji Górniczej i Inżynierii Środowiska
Absolwent studiów I stopnia posiada wiedzę z zakresu:

zjawisk i procesów zachodzących w geosferze oraz zna metody pozyskiwania danych i opisu zależności geometrycznych w przestrzeni, dotyczących kształtu Ziemi, obiektów na niej położonych oraz modelu powierzchni terenu,
zasad tworzenia opracowań i kompletowania dokumentacji geodezyjnej i kartograficznej,
znajomości przepisów prawa niezbędnych do wykonywania zawodu,
stosowania technik pomiarowych do realizacji określonych zadań geodezyjnych,
znajomości oprogramowania z zakresu geodezji i kartografii, GIS, CAD, opracowania danych typu Big Data, baz danych,
znajomości komputerowej interpretacji obrazów i graficznej prezentacji rozwiązań inżynierskich,
ekonomiki wykonywania prac geodezyjno-kartograficznych i świadomość znaczenia pracy zespołowej.
Ponadto absolwent studiów II stopnia posiada wiedzę z zakresu:

specjalistyczną wiedzę z zakresu geodezji inżynieryjno-przemysłowej, geodezji górniczej i ochrony terenów górniczych, fotogrametrii i teledetekcji, pomiarów podstawowych i kartografii, katastru i gospodarki nieruchomościami w tym szacowania nieruchomości,
znajomość współczesnych metod badania i modelowania kształtu Ziemi i ich zmian w czasie,
zasad wykonywania badań przemieszczeń i deformacji powierzchni terenu i górotworu oraz obiektów na nich położonych.
Absolwent studiów I stopnia potrafi:

rozwiązywać analitycznie i numerycznie zagadnienia techniczne opisane metodami matematycznymi,
stosować metody grafiki inżynierskiej, posługiwać się komputerowymi programami aplikacyjnymi i korzystać z baz danych,
posługiwać się tradycyjnymi i nowoczesnymi przyrządami geodezyjnymi,
stosować odpowiednie techniki pomiarowe i obliczeniowe podczas realizacji pomiarów sytuacyjno-wysokościowych oraz innych prac geodezyjno-kartograficznych,
wykorzystywać odpowiednie przepisy prawa do poszczególnych zadań powierzonych do wykonania,
wykonywać prace związane z pozyskiwaniem danych i tworzeniem systemów informacji przestrzennej,
przeprowadzić geodezyjne wytyczenie obiektów budowalnych oraz zrealizować pomiary inwentaryzacyjne wraz z utworzeniem odpowiedniej dokumentacji,
opracować mapę do celów projektowych,
dokonywać analizy stanów prawnych nieruchomości wraz z ich aktualizacją,
dokonać aktualizacji baz danych BDOT500, EGiB oraz GESUT,
wykonywać zadania pomiarowe i obliczeniowo-analityczne w zespole,
współpracować ze specjalistami z różnych dziedzin.
Ponadto absolwent studiów II stopnia potrafi:

realizować specjalistyczne prace geodezyjne w warunkach przemysłu i górnictwa,
wykorzystywać zaawansowane metody numerycznego opracowania wyników pomiarów geodezyjnych, fotogrametrycznych, teledetekcyjnych, skaningu laserowego i pochodzących z innych sensorów,
wykonywać analizy geometryczne z zastosowaniem technik modelowania 3D obiektów i zjawisk poddawanych analizom przestrzennym,
stosować pogłębioną wiedzę z zakresu gospodarki nieruchomościami oraz katastru w tym z szacowania nieruchomości, geodezji inżynieryjno-przemysłowej, fotogrametrii, pomiarów podstawowych oraz kartografii,
stosować nabytą wiedzę dla celów badań naukowych.
Praktyki

Praktyki zawodowe na I stopniu studiów trwają 4 tygodnie. Praktyki mogą być realizowane w kilku etapach, na studiach stacjonarnych i niestacjonarnych po I, II lub III roku studiów, jednak ich zaliczenie ma nastąpić w trakcie 6 semestru studiów. Praktyki odbywają się w urzędach lub przedsiębiorstwach prowadzących działalność odpowiadającą treściom kształcenia na kierunku geodezja i kartografia. Są to jednostki zajmujące się działalnością z zakresu geodezji i kartografii, w których student mógłby uczestniczyć w rozwiązywaniu problemów o charakterze projektowym, wykonawczym i formalno-prawnym dotyczących różnych rodzajów prac geodezyjnych.

Do najważniejszych firm, z którymi współpracuje wydział należą m.in. Okręgowe Przedsiębiorstwo Geodezyjno-Kartograficzne w Krakowie, MGGP Tarnów, Urząd Miasta Krakowa, Starostwo Powiatowe w Krakowie, PGE Polska Grupa Energetyczna, TAURON Polska Energia.
Perspektywy zawodowe

Absolwenci kierunku mogą pracować jako:
geodeta,
pracownicy urzędów administracji samorządowej i rządowej,
zarządca nieruchomości,
pośrednik w obrocie nieruchomościami,
po zdobyciu uprawnień: geodeta uprawiony, rzeczoznawca majątkowy, mierniczy górniczy.
Miejsca pracy

przedsiębiorstwa zajmujące się wykonawstwem geodezyjnym,
zakłady górnicze,
biura projektowe,
jednostki administracji rządowej i samorządowej,
własna działalność gospodarcza w zakresie geodezji i kartografii,
firmy, których działalność w części związana jest z tworzeniem opracowań kartograficznych takiej jak: przedsiębiorstwa budowlane, biura projektowe, zarządy dróg.
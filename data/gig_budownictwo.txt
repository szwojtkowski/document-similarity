Budownictwo

Wydział Górnictwa i Geoinżynierii
Absolwent studiów I stopnia posiada wiedzę z zakresu:

wykonawstwa i projektowania typowych obiektów budowlanych,
technologii i organizacji budownictwa,
kierowania zespołami i firmą budowlaną,
wytwarzania, doboru i stosowania materiałów budowlanych,
technik komputerowych i nowoczesnych technologii w praktyce inżynierskiej,
tworzenia dokumentacji dla zadania inżynierskiego o charakterze projektowym.
Absolwenci studiów II stopnia poszczególnych specjalności uzyskują staranną, nowoczesną wiedzę w zakresie budownictwa ogólnego, ze szczególnym uwzględnieniem:

zagadnień projektowych oraz technologicznych związanych z nowoczesnymi konstrukcjami budowlanymi i inżynierskimi,
zagadnień projektowych oraz technologicznych związanych z szeroko rozumianą geotechniką,
zagadnień technologicznych i związanych z organizacją złożonych procesów produkcyjnych budowlanych oraz w zakresie nowoczesnych metod zarządzania przedsięwzięciami budowlanymi, uwzględniających także zasady zrównoważonego rozwoju,
zagadnień projektowych oraz technologicznych związanych z renowacją i modernizacją obiektów budowlanych.
Absolwent studiów I stopnia potrafi:

projektować i realizować wszelkie budowlane obiekty i konstrukcje inżynierskie,
kierować wykonawstwem wszystkich typów obiektów budowlanych,
współdziałać w projektowaniu obiektów użyteczności publicznej, przemysłowych i komunikacyjnych,
organizować produkcję elementów budowlanych.
Ponadto absolwent studiów II stopnia potrafi:

rozwiązywać złożone problemy projektowe, organizacyjne i technologiczne,
opracowywać i realizować programy badawcze,
podejmować przedsięwzięcia o zasięgu międzynarodowym,
uczestniczyć w marketingu i promocji wyrobów budowlanych,
uczestniczyć w badaniach w dziedzinach związanych bezpośrednio z budownictwem i produkcją budowlaną,
ustawicznie podnosić swoje kwalifikacje i uzupełniać wiedzę z zakresu kierowania dużymi zespołami ludzkimi.
Praktyki

Czterotygodniowe praktyki zawodowe realizowane są dwukrotnie w czasie letniej przerwy po 4 i 6 semestrze studiów stacjonarnych I stopnia. Zakres praktyk obejmuje poszerzenie i weryfikację wiedzy zdobytej na studiach oraz rozwijanie umiejętności jej praktycznego wykorzystania, zapoznanie się z zasadami funkcjonowania różnych instytucji oraz ze specyfiką pracy na różnych stanowiskach.
Do najważniejszych firm, z którymi współpracuje wydział należą m.in. Skanska, Mostostal, Budimex, Polskie Domy, Murapol, Georem, Geotech, Soletanche Polska, CH2M, Keller, Menard.
Perspektywy zawodowe

Absolwenci kierunku mogą pracować jako:
projektanci i konstruktorzy obiektów budowlanych,
inżynierowie nadzoru i inżynierowie budowy,
specjaliści ds. produkcji elementów budowlanych,
specjaliści ds. realizacji procesu budowlanego.
Miejsca pracy

przedsiębiorstwa wykonawcze,
nadzór budowlany,
wytwórnie betonu i elementów budowlanych,
przemysł materiałów budowlanych,
jednostki administracji państwowej i samorządowej związanych z budownictwem oraz architekturą,
biura konstrukcyjno-projektowe,
instytuty naukowo-badawcze i ośrodki badawczo-rozwojowe,
instytucje zajmujące się poradnictwem i upowszechnianiem wiedzy z zakresu szeroko rozumianego budownictwa.
Informatyka Stosowana

Wydział Geologii, Geofizyki i Ochrony Środowiska
Absolwent studiów I stopnia posiada wiedzę z zakresu:

aktualnych trendów i technologii informatycznych,
nowoczesnych języków programowania,
tworzenia aplikacji mobilnych i webowych,
systemów wizualizacji danych i grafiki komputerowej,
administrowania serwerami i sieciami komputerowymi
projektowania komputerowych systemów pomiarowych,
elektroniki cyfrowej i architektury komputerów,
matematyki, metod numerycznych i algorytmiki,
metod, technik i narzędzi informatycznych stosowanych przy rozwiązywaniu zadań inżynierskich,
metod przetwarzania, analizy i interpretacji danych pomiarowych z wykorzystaniem metod sztucznej inteligencji.
Ponadto absolwent studiów II stopnia posiada wiedzę z zakresu:

zagadnień geoinformatycznych (systemy informacji przestrzennej, przestrzenne bazy danych, teledetekcja, modelowania geodynamiczne),
metod matematycznych i numerycznych niezbędnych do rozwiązywania zagadnień obliczeniowych i realizacji modelowań,
struktury zaawansowanych systemów bazodanowych,
projektowania systemów równoległych i rozproszonych oraz metody analizy poprawności ich działania oraz pomiaru wydajności,
zaawansowanych metod projektowania aplikacji mobilnych i webowych.
Absolwent studiów I stopnia potrafi:

korzystać z nowoczesnych narzędzi programistycznych w procesie tworzenia oprogramowania komputerowego,
projektować, tworzyć i zarządzać relacyjnymi oraz przestrzennymi bazami danych zgodnie z obowiązującymi wzorcami,
projektować, tworzyć oraz wykorzystywać technologie komponentowe i agentowe,
projektować i wykonywać analizę danych przestrzennych (radarowych, satelitarnych),
przeprowadzać konfigurację oraz diagnostykę sieci komputerowej,
korzystać z nowoczesnych narzędzi do tworzenia grafiki komputerowej,
stosować algorytmy obliczeniowe do rozwiązywania zagadnień dotyczących przetwarzania sygnałów,
wykonywać analizę danych z wykorzystaniem metod data mining oraz sztucznej inteligencji,
posługiwać się specjalistycznym oprogramowaniem inżynierskim (np. MatLAB, ArcGIS, Visual Studio, AutoCAD, FLAC, Statistica, R),
przygotować dokumentację techniczną dotyczącą szczegółowych zagadnień z zakresu studiowanego kierunku w języku polskim oraz angielskim.
Ponadto absolwent studiów II stopnia potrafi:

wykorzystywać narzędzia służące do tworzenia aplikacji webowych i mobilnych,
wykorzystywać najnowsze rozwiązania technologiczne na potrzeby budowy złożonych systemów informatycznych,
tworzyć i zarządzać złożonymi systemami bazodanowymi oraz hurtowniami danych,
prowadzić modelowania numeryczne zaawansowanych procesów dynamicznych,
zarządzać, projektować oraz pracować w grupie w informatycznych projektach grupowych,
implementować najnowsze rozwiązania technologii oprogramowania do tworzenia wydajnych programów komputerowych.
Praktyki

Praktyki zawodowe trwają 4 tygodnie w czasie letniej przerwy na 6 semestrze studiów stacjonarnych I stopnia. Zakres praktyk obejmuje m.in. tworzenie i zarządzanie bazami danych, programowanie, tworzenie systemów informacji przestrzennej, administrowanie sieciami komputerowymi, modelowanie procesów fizycznych, eksplorację danych środowiskowych, analizę i przetwarzanie obrazów cyfrowych, analizę i interpretację sygnałów, projektowanie i obsługę komputerowych systemów pomiarowych.

Do najważniejszych firm, w których studenci realizują praktyki należą m.in. Comarch, IBM Polska, Sabre Polska, Tauron Polska Energia, KGHM Polska Miedź.
Perspektywy zawodowe

Absolwenci kierunku mogą pracować jako:
Specjaliści w tworzeniu nowych technologii i narzędzi informatycznych, w tym między innymi:
w zakresie rozwoju oprogramowania, np. w obszarach: analityki biznesowej, architektury oprogramowania, programowania, zarządzania jakością oprogramowania, zarządzania projektami informatycznymi,
w zakresie administrowania, w tym np.: administrowanie bazami danych, sieciami, systemami, zarządzanie bezpieczeństwem systemów oraz sieci komputerowych, wdrożenia, audyty oraz zarządzanie usługami.
Miejsca pracy

przedsiębiorstwa o informatycznym profilu działalności, nastawione na eksperckie wytwarzanie nowych technologii i dedykowanych produktów informatycznych, w tym: laboratoria projektowania i wytwarzania oprogramowania, badań i rozwoju nowych technologii, administrowania systemami, zarządzania bezpieczeństwem,
przedsiębiorstwa, o nieinformatycznym profilu działalności, które wykorzystują technologie informatyczne w tym: utrzymywanie systemów, administracja baz danych, sieci komputerowych, zarządzanie bezpieczeństwem itd. (m.in. banki, firmy ubezpieczeniowe, administracja państwowa, oświata, opieka zdrowotna),
własna działalność gospodarcza – wytwarzanie nowych technologii i dedykowanych produktów informatycznych.
Losy absolwentów

100% absolwentów kierunku Informatyka Stosowana pracuje w wyuczonym zawodzie (źródło: badania prowadzone przez Centrum Karier AGH 2012, 2015, 2016).
Kierunek zajął 5 miejsce w Rankingu Szkół Wyższych „Perspektywy” 2016 wśród wszystkich kierunków IT w Polsce.
